---
title: Lærerveiledning - Lag ditt eget spill
author: Stein Olav Romslo, Vegard Tuset
level: 4
language: nb
---


# Om oppgaven {.activity}

I dette prosjektet skal barna designe og lage et spill helt fra grunnen av. De
må tenke på de ulike delene av spillet og planlegge hvordan ideene skal
realiseres før de lager det i Scratch. Erfaringer fra tidligere prosjekter vil
være til god hjelp. Oppmuntre barna til å bruke ideer fra spill og programmer de
har laget tidligere i kurset.

## Oppgaven passer til: {.check}

 __Fag__: Arbeidslivsfag, IT1, kunst og håndtverk, matematikk, norsk,
 programmering, teknologi og design.

__Anbefalte trinn__: 5.-10. trinn.

__Tema__: Kreativitet, kommunikasjon, design, dokumentere arbeid,
problemløsning.

__Tidsbruk__: Minst to dobbelttimer.

## Kompetansemål {.challenge}

_Oppgaven kan avgrenses til å dekke mange kompetansemål, men vil i mange
tilfeller kunne dekke følgende:_

- [ ] __Arbeidslivsfag, 10. trinn__: vurdere sin egen og gruppens arbeidsinnsats
      , arbeidsprosess og arbeidsoppdragets resultat

- [ ] __IT1, VGS__: planlegge og implementere brukergrensesnitt

- [ ] __Kunst og håndtverk, 7. trinn__: bruke digitale verktøy til å planlegge
      og presentere prosesser og produkter

- [ ] __Kunst og håndtverk, 10. trinn__: utforske hvordan digitale verktøy og ny
      teknologi kan gi muligheter for kommunikasjonsformer og opplevelser i
      skapende prosesser og produkter

- [ ] __Matematikk fordypning, 10. trinn__: diskutere, planlegge, lage og
      vurdere spilldesign og egne spill

- [ ] __Norsk, 4. trinn__: utforske og formidle tekster gjennom samtale,
      skriving, lek, bevegelse og andre kreative uttrykk

- [ ] __Programmering, 10. trinn__: omgjøre problemer til konkrete delproblemer,
      vurdere hvilke delproblemer som lar seg løse digitalt, og utforme
      løsninger for disse

- [ ] __Programmering, 10. trinn__: analysere problemer, gjøre dem om til
      delproblemer og gjøre rede for hvordan noen av delproblemene kan løses med
      programmering

- [ ] __Programmering, 10. trinn__: planlegge og skape et digitalt produkt og
      vurdere dette med tanke på brukervennlighet

- [ ] __Programmering, 10. trinn__: utvikle og feilsøke dataprogram som løser
      definerte problemer, inkludert kontrollering eller simulering av fysiske
      objekter

- [ ] __Teknologi og design, 10. trinn__: grunngi valg av design, materialer,
      verktøy og framgangsmåter, og reflektere over hvor trygge og bærekraftige
      valgene er

- [ ] __Teknologi og design, 10. trinn__: designe og grunngi konsept for
      teknologiske produkt

## Forslag til læringsmål {.challenge}

- [ ] Elevene kan samarbeide med andre om ideer og design i arbeidsprosessen.

- [ ] Elevene kan bruke enkle funksjoner i digitale bildebehandlingsprogram for
      å designe formelementer til spill.

- [ ] Elevene kan lage og sette inn lydopptak.

- [ ] Elevene kan lage et spill med en gjennomtenkt historie, som kombinerer
      ord, lyd og bilde.

- [ ] Elevene kan lage hensiktsmessige delproblemer som kan løses med kjente
      strategier, og sette sammen delproblemene igjen.

- [ ] Elevene kan dokumentere sin egen kode med kommentarer, og forklare den for
      en medelev eller klassen.

- [ ] Elevene kan bruke grunnleggende prinsipper i programmering for å lage et
      spill.

- [ ] Elevene kan lese og videreutvikle tidligere utformet kode til å passe i
      sitt eget spill.

- [ ] Elevene kan vurdere spillets brukervennlighet, og iverksette nødvendige
      endringer.

- [ ] Elevene kan lage en realistisk kravspesifikasjon for spillet sitt, og
      finne ut hvilke elementer som må være med for at det skal fungere som
      ønsket.

## Forslag til vurderingskriterier {.challenge}

_Siden det er mange kompetansemål som kan dekkes, bør læreren selv lage gode
vurderingskriterier som passer til de valgte kompetansemålene._

## Forutsetninger og utstyr {.challenge}

- [ ] __Forutsetninger__: Elevene må ha god kunnskap i Scratch. De bør ha gjort
      flere prosjekter på erfaren-nivået før de begynner med denne oppgaven.
      Elevene skal designe sine egne ressurser til spillet, inkludert figurer,
      bakgrunner og lyder. Til dette trenger de papir og noe å skrive med. Ha
      gjerne klart ekstra papir slik at de kan prøve ut mange forskjellige
      ideer. Husk at design og planlegging kan ta både én og to dobbelttimer -
      sørg for at elevene disponerer tiden godt!

- [ ] __Utstyr__: Datamaskiner med Scratch installert. Eventuelt kan elevene
      bruke Scratch i nettleseren dersom de har en bruker (eller registrerer
      seg) på [scratch.mit.edu/](http://scratch.mit.edu/){target=_blank}.

## Fremgangsmåte

[Klikk her for å se oppgaveteksten.](../lag_ditt_eget_spill/lag_ditt_eget_spill.html){target=_blank}

_Fremgangsmåten er beskrevet i oppgaveteksten, og utfordringer vil variere etter
hva elevene ønsker å gjøre._

## Variasjoner {.challenge}

- [ ] Oppgaven har så mange variasjoner elevene ønsker. Se andre prosjekter for
      inspirasjon.

## Eksterne ressurser {.challenge}

- [ ] Se [foredrag av Braden
      Kowitz](http://2016.webdagene.no/foredrag/google-design-sprint){target=_blank}
      på Webdagene 2016 (engelsk).

- [ ] Se [Google Design Sprint](http://www.gv.com/sprint/){target=_blank} sine
      nettsider (engelsk).
